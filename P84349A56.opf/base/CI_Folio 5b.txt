復次長者。我觀世間一切衆生。爲十種纒縛之所纒縛。何謂爲十。一者由慳嫉網之所纒縛。二者由無明膜之所覆翳。三者煩惱迷醉墮愚癡坎。四者愛欲駛流之所漂沒。五者末摩死節邪箭所中。六者忿恨密煙之所熏㶿七者貪欲盛火之所燒然。八者過失毒藥之所悶亂。九者諸蓋毒刺之所遮礙。十者常處生死流轉飢饉曠野正勤疲怠。長者。我觀衆像生爲如是等十種纒縛所纒縛已。求阿耨多羅三藐三菩提爲證無纒無縛法故。以淨信心捨釋氏家趣無上道。

爾時世尊。欲重宣此義。而説頌曰

