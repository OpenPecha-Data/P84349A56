六者惡慧垢染汚。

七者不遵尊教垢染汚。

八者邪疑垢染汚。

九者不信解垢染汚。

十者不恭敬垢染汚。

長者。我見衆生以如是等十染汚法之所染汚。爲得阿耨多羅三藐三菩提證於無染無上法故。

以淨信心捨釋氏家趣無上道。

爾時世尊。欲重宣此義。而説頌曰

世多分衆生　十染所逼迫樂有爲煩惱　曾不生厭離

慳垢所染汚　一切愚凡夫犯戒非寂靜　不習三摩地

瞋垢背忍辱　懈怠退正勤其心不專住　惡慧愚鈍者

於父母師長　不遵奉言教疑見網衆生　不求照世覺

誹謗於甚深　佛所説妙法被服無明蘊　聖蘊懷輕賤

觀是染汚已　誰樂處有爲當勤證寂滅　無爲無染汚

